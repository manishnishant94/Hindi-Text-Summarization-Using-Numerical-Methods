छुट्टी शब्द आमतौर पर अवकाश पर बाहर जाने के विचार को ध्यान में लाता है। हालांकि यह उससे बहुत अधिक है। विभिन्न लोगों के लिए छुट्टियों का अर्थ अलग-अलग है। कुछ लोगों के लिए यह घूमने के लिए जाने का मतलब है, दूसरों के लिए यह जरूरी आराम करने और अपने स्वास्थ्य पर ध्यान केंद्रित करने का समय है।

छात्रों के लिए छुट्टियां

छुट्टियों की बात आती है तो विद्यार्थी सबसे ज्यादा भाग्यशाली होते हैं। इसका कारण यह है कि उन्हें एक वर्ष के दौरान अधिकतम छुट्टियां मिलती हैं। उनके पास लंबी सर्दियों की छुट्टियां है, इससे ज्यादा लंबी गर्मियों की छुट्टियां है, शरद ऋतु की छुट्टियां है और कई अन्य छुट्टियां जिन्हें एक साथ समूहीकृत किया गया है।

अवकाश के दौरान कई विद्यालय और महाविद्यालय यात्राएं आयोजित करते हैं। वे सभी छात्र जो इन यात्राओं में जाने की रुचि रखते हैं अपने माता-पिता से सहमति ले सकते हैं और इनका एक हिस्सा बनने के लिए आवश्यक राशि का भुगतान कर सकते हैं। स्कूल और कॉलेज की यात्राएं बेहद मजेदार होती हैं। इनकी योजना ज्यादातर गर्मियों और शरद ऋतु के ब्रेक के दौरान बनाई जाती है। मैंने ऐसी काफ़ी यात्राएं की है और मैं इन्हें छुट्टियों का सबसे अच्छा हिस्सा मानता हूं।

कई छात्र गर्मियों की छुट्टियों के दौरान शौक पूरा करने वाली कक्षाओं में शामिल होते हैं। गर्मी के समय के दौरान समर कैंप भी चलाए जाते हैं। इन कैम्पों में कई प्रकार की गतिविधियां चलाई जाती हैं जो न केवल मजेदार हैं बल्कि सीखने का काफी अनुभव भी प्रदान करते हैं।

अवकाश परिवार के साथ मिलने-जुलने और आउटिंग पर जाने का एक अवसर है। छुट्टियों पर अपने माता-पिता और भाई-बहनों के साथ बाहर जाना और हमेशा के लिए उन यादों को अपने दिल में संजोए रखना वाकई मजेदार है। चचेरे भाईयों के साथ बैठना और उनके स्थान पर रहना अवकाश का एक और रोमांचक हिस्सा है।

अध्ययन एक छात्र के जीवन का अभिन्न अंग हैं। स्कूल के छात्रों को अक्सर अपनी छुट्टियों के दौरान बहुत सारा होमवर्क मिलता है। कई बार अवकाश के तुरंत बाद परीक्षाएं आयोजित की जाती हैं। इसलिए छुट्टियों के दौरान अध्ययन के लिए पर्याप्त समय समर्पित करना महत्वपूर्ण है।

पेशेवरों के लिए अवकाश

छात्रों की ही तरह काम करने वाले पेशेवर भी अवकाश की प्रतीक्षा करते हैं। हालांकि उन्हें छात्रों की तरह कई छुट्टियां नहीं मिलती हैं। दफ़्तर में काम करने वाले कर्मचारी लंबे सप्ताहांत पर नजर रखते हैं। जैसे ही नए साल का कैलेंडर निकलता है सभी कर्मचारी उस वर्ष के दौरान आने वाले लंबे सप्ताहांत को देखना शुरू कर देते हैं। काम करने वाले पेशेवर अक्सर इस समय के दौरान अपने परिवार और दोस्तों के साथ बाहर सैर करते हैं। कई लोग अपने साथियों के साथ आउटिंग में शामिल होते हैं।

कई ऐसे काम करने वाले पेशेवर हैं जो अच्छे अवसर तलाशने के लिए विभिन्न स्थानों पर स्थानांतरित होते हैं। ऐसे लोगों के लिए छुट्टियों का अर्थ है अपने परिवार से मिलने के लिए घर जाना। वे छुट्टियों के बारे में बेहद उत्साहित रहते हैं और उत्सुकता से उनका इंतजार करते हैं। छुट्टी के समय का अंत और अपने परिवार से विदाई लेना उनके लिए काफी मुश्किल होता है।

कुछ पेशेवरों के लिए छुट्टियां ताजा दिमाग के साथ काम करने के लिए आराम करने का समय है। कुछ पेशेवर अल्पावधि पाठ्यक्रमों में प्रवेश लेने के द्वारा अपने पेशेवर कौशल को सुधारने के लिए इस मौके का फ़ायदा उठाते हैं। इन दिनों कई ऑनलाइन पाठ्यक्रम हैं जिनमें तुरंत प्रवेश लिया जा सकता है। कई पेशेवर ऐसे पाठ्यक्रमों को चुनते हैं।

नौकरी करने वाली कुछ माताओं के लिए अवकाश का मतलब अपने बच्चों के साथ अच्छा समय बिताना है।

निष्कर्ष

छुट्टियां आपके परिवार और दोस्तों के साथ जुड़ने के लिए एक बढ़िया समय है। यह आपके शौक और जुनून को पूरा करने का भी एक मौका है। अलग-अलग अवकाशों पर अलग-अलग योजना बना कर और उनमें से ज्यादातर योजनाओं को उसी अनुरूप सफ़ल बनाना एक अच्छा विचार है।

