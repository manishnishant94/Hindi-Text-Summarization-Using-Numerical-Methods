अवकाश एक ऐसा शब्द है जो तुरन्त मेरे चेहरे पर मुस्कान लाता है और लाएगा भी क्यों नहीं? यह सुस्त और उबाऊ दिनचर्या, जिसका हम प्रत्येक दिन पालन करते हैं, से बड़ी राहत प्रदान करता है। यह हमारे परिवार के साथ नई चीजों और उनसे जुड़ने के प्रयास करने का समय है।

ग्रीष्मकालीन अवकाश हमेशा मजेदार होते हैं

मेरे लिए ग्रीष्मकालीन छुट्टियों का मतलब है कज़िन्स से भरा घर, बहुत सारी हॉरर फिल्में, लज़ीज़ भोजन और एयर कंडीशनर की प्यारी आवाज़।

मैं एक संयुक्त परिवार में रहता हूं और मेरे बचपन के बाद से ही मेरे सभी चचेरे और ममेरे भाई गर्मियों की छुट्टियों के दौरान हमारे घर आते हैं। मेरी तीन चाचियाँ हैं और सभी के पास दो बच्चे हैं। उनमें से दो मेरी उम्र के हैं और मैं विशेष रूप से उनका अपने घर आने के लिए इंतज़ार करता हूँ। हम विभिन्न समान हितों को साझा करते हैं इसलिए हम साथ में बहुत मज़े करते हैं लेकिन हम साथ में बहुत लड़ते भी हैं। अब यह कहना गलत नहीं है कि मैं अपने दूसरे चचेरे भाईयों के साथ भी मजे करता हूं। मैं उनका साथ पाकर खुश हूं।

हम सभी हॉरर फिल्में देखना पसंद करते हैं। हम लगभग हर रात एक हॉरर फिल्म देखते हैं। हम सभी रोशनी बंद कर देते हैं, सभी दरवाजे बंद कर देते हैं और फिर इस डरावने साहसिक कार्य को पूरा करने के लिए एक साथ बैठते हैं। हम चिल्लातें हैं और एक-दूसरे को डराते हैं जिससे यह रोमांच बड़े स्तर तक पहुँच जाता है। मुझे उन पागल रातों से प्यार है जो मैंने अपने पागल चचेरे भाईयों के साथ बिताई हैं।

इसके अलावा हम विभिन्न भीतरी और बाहरी गतिविधियां भी करते हैं। हम सुबह की सैर और शाम को टहलने के लिए जाते हैं, खेलते हैं, स्ट्रीट फ़ूड खाते हैं और हमारे बुजुर्गों के साथ आसपास के मॉल भी जाते हैं।

हम पढ़ने के लिए भी हर दिन लगभग दो-तीन घंटे बैठते हैं। यह अकेले अध्ययन करने से बेहतर है। यद्यपि हम इन अध्ययन सत्रों को छोड़ने के लिए बहाने बनाते हैं पर वे सत्र वास्तव में इतने बुरे नहीं हैं। हम इस समय के दौरान स्वादिष्ट रिफ्रेशमेंट प्राप्त करते हैं और बीच-बीच में हंसी और कानाफूसी भी करते हैं जो इन सत्रों को और ज्यादा मज़ेदार बनाता है।

जिस तरह से मेरी चाची मुझे लाड़ प्यार करती है वह मुझे बेहद पसंद है। घर में मेरी चाचियों की उपस्थिति का मतलब है कि हमें हर दिन कई स्वादिष्ट खाद्य पदार्थ खाने को मिलेंगे। उन्हें सभी अच्छे पकवान बनाने आते हैं और हम उनके द्वारा पकाये गए पकवानों को पसंद करते हैं।

निष्कर्ष

छुट्टियां मजेदार होती हैं और गर्मी की छुट्टियां तो मज़े से भरी होती हैं। ये सबसे लंबी छुट्टियां हैं और मैं हर साल इनका इंतज़ार करता हूं। हमारे विस्तारित परिवार के सदस्यों के साथ बहुत सारी नींद और अच्छा समय बिताने का यह सबसे सही वक़्त है।